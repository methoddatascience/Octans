ADHD, częste zaburzenie neurorozwojowe u dzieci, niesie ze sobą wysokie koszty socjoekonomiczne. Rosnące obawy dotyczące bezpieczeństwa MPH doprowadziły do stworzenia finansowanego przez UE projektu ADDUCE (Attention deficit hyperactivity disorder drugs use chronic effects).

Konsorcjum zastosowało kilka metod badawczych farmakoepidemiologicznych, aby określić wpływ MPH na dzieci i nastolatków. Objęły one serię retrospektywnych i prospektywnych badań dotyczących monitorowania bezpieczeństwa farmakoterapii. Badano również częstość występowania, znaczenie kliniczne, opracowanie i moderowanie oraz/lub mediatory MPH dla czterech określonych klas: wzrostu, neurologicznej, psychiatrycznej i sercowo-naczyniowej.

Naukowcy, tworząc podstawę dla przyszłych badań klinicznych, sporządzili przeglądy i raporty w oparciu o dostępne piśmiennictwo, dotyczące długofalowych skutków ubocznych leczenia MPH. Są one swoiste dla wzrostu i rozwoju płciowego i zgłębiają neurologiczne, psychiatryczne i sercowo-naczyniowe skutki działania leku.

Do sierpnia 2014 członkowie ADDUCE objęli badaniami 1370 dzieci w 3 kohortach do prospektywnych badań obserwacyjnych dotyczących monitorowania bezpieczeństwa farmakoterapii przez okres 24 miesięcy. Po pierwsze, zastosowanie dwóch grup kontrolnych pozwoliło na uzyskanie danych o wysokiej wartości klinicznej, ponieważ klinicyści potrafią wskazać różnicę pomiędzy skutkami niepożądanymi wynikającymi z ADHD a skutkami ubocznymi leczenia.

Kolejnym istotnym osiągnięciem było opracowanie i przeprowadzenie prób pilotażowych skali medykacji i poznania dla dzieci i dorosłych. Dodatkowo w ramach projektu ADDUCE opracowano narzędzie do wykrywania i stosowania pomiarów dojrzałości kości, aby zidentyfikować i przewidzieć długoterminowe opóźnienie wzrostu wynikające z przyjmowania leku. Zaletą tych narzędzi jest to, że mogą być również wykorzystywane do oceny skutków stosowania innych leków stymulujących na poznanie i wzrost.

Wyniki projektu zaowocowały kilkoma publikacjami w czołowych magazynach naukowych, a w przygotowaniu są również inne artykuły. Wyniki były rozpowszechniane podczas kilku konferencji międzynarodowych i spotkań, a także przekazane do kluczowych interesariuszy takich jak Europejska Agencja Leków (EMA), organizacje narodowe, pacjenci, lekarze i ogół społeczeństwa.

ADDUCE systematycznie oceniał bezpieczeństwo i skuteczność długotrwałego leczenia MPH u osób z ADHD. Oczekuje się, że wyniki te będą miały bezpośredni wpływ na wytyczne kliniczne i porady regulacyjne dla postępowania z chorymi na ADHD. To z kolei powinno pomóc opracować bezpieczny, wysokiej jakości, oparty na dowodach i skuteczny program opieki nad pacjentami z ADHD i znacznie poprawić jakość ich życia.
Nella maggior parte delle società moderne, la pressione sociale spinge alla magrezza. Essere magri è alla moda, e questo significa che essere magri equivale ad essere belli, affascinanti e accettati. Non stupisce quindi che gli studi eziologici su anoressia e bulimia confermino che certi tratti della personalità, come perfezionismo e compulsività, sono co-fattori di rischio. Infatti una delle tre principali aree degli studi riguardava l'ambiente che, più specificamente, costituisce l'autostima e la personalità.

Per giungere a questa conclusione, è stata avanzata l'ipotesi secondo cui le turbe neuropsicologiche riflettono caratteristiche del comportamento e della personalità di tipo ossessivo-compulsivo. In poche parole, i processi psicologici hanno una base fisiologica. Quindi è stato progettato un modello che comprendeva una raccolta di test neuropsicologici che comportavano la misurazione dei diversi aspetti dell'inflessibilità cognitiva. I test erano divisi in tre parti. Nella prima parte, sono stati testati tre gruppi usando una raccolta di test. I gruppi includevano persone affette da anoressia e bulimia nervose gravi e un gruppo di controllo (persone sane). Si è scoperto che la disfunzione cognitiva è un tratto comune dell'anoressia nervosa.

La seconda parte consisteva in pazienti con anoressia nervosa grave e pazienti che avevano lo stesso disturbo, ma il cui peso era stato riportato alla normalità. Essi sono stati anche paragonati con pazienti completamente guariti, privi di sintomi da almeno un anno. I pazienti in via di guarigione hanno avuto risultati migliori di quelli gravemente malati. Ma rispetto al gruppo di controllo i loro risultati cognitivi erano di gran lunga inferiori.

I risultati dei test cognitivi selezionati relativi alle caratteristiche ossessivo-compulsive includevano quelli nell'infanzia, prima del manifestarsi dei disordini dell'alimentazione. Ancora una volta è stata trovata una correlazione che indicava un fattore di vulnerabilità per i disturbi dell'alimentazione.

Il modello sviluppato sottolinea la correlazione tra disturbi dell'alimentazione e gravi difficoltà cognitive e disturbi neurologici. Questo apre nuove aree d'intervento terapeutico che, unitamente ad un'ulteriore ricerca e sviluppo congiunta condurranno a miglioramenti delle misure di prevenzione e delle terapie.